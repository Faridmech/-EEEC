{
  "title": "Nürəli Yusifbəyli",
  "description": {
    "part1": "Azərbaycan Texniki Universitetinin prorektoru ",

    "part2": "Texniki elmlər doktoru, professor",
    "part3": "Hüseyn Cavid prospekti 25",
    "part4": "Bakı, Azərbaycan",
    "part5": "Tel: (+99412) 538 94 76",
    "part6": "Dəyərli həmkarlar, ",
    "part7": "Möhtərəm Prezident İlham Əliyevin rəhbərliyi ilə həyata keçirilən mükəmməl strategiya nəticəsində ölkəmiz son illər regionun lider dövlətinə, Avropanın enerji təhlükəsizliyinin əsas təminatçılarından birinə çevrilmişdir.",
    "part8": "Azərbaycan Dövlət Neft və Sənaye Universiteti, Azərbaycan Elmi-Tədqiqat və Layihə Axtarış Energetika İnstitutu və Azərbaycan Texniki Universitetinin təsisçisi olduğu “ELEKTRENERGETİKA, ELEKTROTEKNIKA, ELEKTROMEXANİKA + IDARƏETMƏ” (EEEC) adlı  elmi-istehsalat jurnalını təqdim etməkdən çox məmnunuq. Jurnal ölkə iqtisadiyyatının aparıcı sahələrindən biri hesab olunan enerji sektorunun davamlı inkişafına həsr olunub. ",
    "part9": "JJurnalın nəşri ildə iki dəfə nəzərdə tutulur və burada energetika üzrə mühüm problemlərin həllinin elmi-praktiki məsələləri öz əksini tapacaqdır. Jurnalın əsas məqsədi elektrik enerjisi sistemləri, elektrik stansiyaları, yarımstansiyalar və onların əsas avadanlıqları, elektrotexniki komplekslər, avtomatlaşdırma və idarəetmə vasitələri, bərpa olunan enerji mənbələrinin tətbiqi və onların fəaliyyətinə həsr olunmuş məqalələrin dərc edilməsidir. ",
    "part10": "Dünyada enerji sektorunun inkişafı şəraitində enerji təhlükəsizliyinin iqtisadi prinsip və üsullarının işlənilməsi, enerji effektivliyi məsələləri intensiv şəkildə inkişaf etdirilir. Eyni zamanda, müasir innovativ texnologiyaların tətbiqi, bərpa olunan enerji mənbələrindən geniş istifadə şəraitində enerji sektorunun çevikliyinin  dəyərləndirilməsi, enerji sistemlərinin iqtisadi aspektlərinin inkişafı, dövlətlərarası əməkdaşlıq sahəsində enerji sistemlərinin hazırlıq vəziyyətinin və hüquqi bazasının qiymətləndirilməsi öz həllini gözləyən mühüm məsələlərdir. Mövzular həmçinin sistemlərin təhlili, idarəetmə və informasiya proqram təminatı, avtomatlaşdırma və texnoloji proseslərin idarə edilməsi və onların modelləşdirilməsi, o cümlədən elektrik və istilik cihazları, elektrik maşın və aparatları, elektrik intiqalları, yüksək gərginlikli avadanlıqlar, elektrotexniki materiallar, smart texnologiyaları əhatə edəcək. Orijinal tədqiqat nəticələri, bu və ya digər sahələrdə elmi-tədqiqat vasitələrinin müasir tətbiqi vəziyyəti və şəraiti yerli və beynəlxalq ekspertlərin diqqətinə çatdırılacaqdır. ",
    "part11": "Jurnalda energetika sahəsində respublika daxilində və beynəlxalq səviyyədə keçirilmiş simpozium, konfrans və seminarların materialları, o cümlədən monoqrafiyalar, müzakirələr, rəylər haqqında məlumatlar dərc olunacaqdır. ",
    "part12": "Jurnalın nəşrində əməyi olan hər kəsi təbrik edirəm. Redaksiya heyətinə gələcək işlərində uğurlar arzulayır və potensial müəlliflərini öz elmi məqalələrini EEEC jurnalında çap etməyə dəvət edirik."
  }
}
